---
title: Linux
description: سیستم‌عاملی برای تمام فصل‌ها
---

## تاریخچه لینوکس
لینوکس سیستم‌عاملی متن‌باز
(Open Source)
و رایگان است که به ثبات، امنیت و تطبیق‌پذیری بالا شهرت دارد. این سیستم‌عامل در سال 1991 توسط لینوس تروالدز که در آن زمان دانشجوی دانشگاه هلسینکی فنلاند بود ساخته شد. تروالدز در ابتدا این پروژه را به عنوان یک سرگرمی آغاز کرد ولی رفته‌رفته این پروژه رنگ و بوی جدی تر شدن به خود گرفت و تبدیل به یکی از بهترین و پرکاربردترین سیستم‌عامل‌های جهان شد.  
به دلیل متن‌باز بودن این سیستم‌عامل که توسط جامعه اینترنتی مورد استقبال قرار گرفته بود؛ به تدریج توزیع‌های مختلفی از سوی کامیونیتی‌های مختلف برای آن عرضه شد که از جمله آن‌ها می‌توان به اوبونتو
(Ubuntu)،
فدورا
(Fedora)،
دبین
(Debian)
و ... اشاره کرد که هرکدام از آن‌ها ویژگی‌های مخصوص به خود را داشته و از جهاتی بر دیگر توزیع‌ها برتری دارند.
امروزه سیستم‌عامل لینوکس در طیف وسیعی از کاربرد‌ها از رایانه‌های شخصی و سرورها گرفته تا سیستم‌های نهفته
(Embedding Systems)
و تلفن‌های همراه استفاده می‌شود. استفاده گسترده از این سیستم‌عامل در حوزه مهندسی نرم‌افزار باعث می‌شود تا آشنایی با آن از الزامات ورود به دنیای مهندسی نرم‌افزار و مخصوصا دواپس باشد.  
برای آشنایی بیشتر با تاریخچه لینوکس و خود این سیستم‌عامل می‌توانید از
[این لینک](https://linuxbook.ir/chapters/gnulinuxhistory.html)
استفاده کنید.  
## ساختار سلسله مراتبی فایل‌سیستم لینوکس
در سیستم‌عامل لینوکس استاندارد سلسله‌مراتبی فایل‌سیستم
(Filesystem Hierarchy Standard)
ساختار دایرکتوری‌ها را تعیین می‌کند. بدین شکل که فایل‌سیستم را می‌توان به درختی وارونه تشبیه کرد که یک ریشه دارد و تعداد شاخه از آن خارج شده است که هر کدام از شاخه‌ها یک دایرکتوری است که به ذخیره دسته خاصی از اطلاعات و فایل‌ها اختصاص یافته است که به صورت خلاصه در تصویر زیر قابل مشاهده هستند. برای آشنایی بیشتر و عمیق تر با این ساختار می‌توانید از
[این لینک](https://www.geeksforgeeks.org/linux-file-hierarchy-structure/) 
 استفاده کنید.

![Linux Hierarchy Standard Picture](./images/01-linux-filesystem-hierarchy-standard.jpg "Linux Hierarchy Standard Picture")

## دستورات ترمینال
ترمینال لینوکس یا محیط خط فرمان لینوکس یک نرم‌افزار است که به کاربران اجازه می‌دهد تا با سیستم عامل لینوکس از طریق خط فرمان
(Command Line Interface)
تعامل کند. با استفاده از ترمینال لینوکس، کاربر می‌تواند دستورات مختلفی را به سیستم عامل ارسال کرده و عملیات مختلفی مانند مدیریت فایل‌ها و پوشه‌ها، نصب و پاک کردن برنامه‌ها، کنترل کاربران و دستگاه‌های جانبی و … را انجام دهد.  
در محیط گرافیکی لینوکس می‌توانیم همانند ویندوز با ماوس و صفحه کلید کار کنیم ولی خوبی ترمینال لینوکس در این است که از رابط گرافیکی خبری نیست و تمام عملیات با صفحه کلید است و برای انجام تمام کارها باید دستور آن را بنویسیم. با استفاده از ترمینال لینوکس می‌توانیم به طور مستقیم و با سرعت بالا با هسته لینوکس در ارتباط باشیم. به طور خلاصه می‌توان گفت که در ترمینال لینوکس به همه دستورات لینوکس با سرعت و جزئیات بالا دسترسی داشته باشیم.  
برای آشنایی با مهم‌ترین دستورات ترمینال لینوکس می‌توانید به به لینک‌های زیر مراجعه کنید.  

[معرفی دستورات ساده اما مهم لینوکس](https://azaronline.com/blog/دستور-های-ساده-لینوکس/)  
[60 Essential Linux Commands](https://www.hostinger.com/tutorials/linux-commands)  

## کنترل ورودی و خروجی دستورات ترمینال
کی از امکاناتی که در ترمینال لینوکس در اختیار ما قرار گرفته است، استفاده از ورودی و خروجی دستورات، در دستوری دیگر است. به این فرآیند
Commands chaining
می‌گویند. برای آشنا شدن به این ابزارها در ترمینال می‌توانید از
[این لینک](https://virgool.io/paasino/bash-redirect-pipe-cdnvrjdgvr10)
استفاده کنید.  

## کنترل دسترسی توسط ترمینال
یکی از مهم‌ترین ویژگی‌هایی که لینوکس در اختیار ما قرار می‌دهد کنترل دسترسی روی خواندن‌، نوشتن و اجرا کردن پوشه‌ها و فایل‌ها برای افراد‌ و گروه‌ها است. به کمک این ویژگی می‌توانیم با ایجاد محدودیت‌هایی برای کاربران از سواستفاده آن‌ها از فایل‌ها و پوشه‌ها جلوگیری کنیم. برای آشنایی بیش‌تر با این امکان به
[این لینک](https://www.freecodecamp.org/news/linux-chmod-chown-change-file-permissions/)
مراجعه کنید.  

## نصب، بروزرسانی و حذف پکیج‌های خارجی در لینوکس
در ابتدای نصب سیستم عامل لینوکس، یک سری ابزار پرکاربرد نیز همراه آن نصب می‌شوند تا به نیازهای کاربر پاسخ دهند اما هر کاربر متناسب با نیازهای خود به ابزارهایی نیاز دارد که لزوما پیش از این روی سیستم عامل نصب نشده اند. از این رو او مجبور است تا آن‌ها را از طریق یک سری
Package manager
هایی به نصب آن‌ها بپردازد. برای آشنایی بیش‌تر با این
Package manager
ها به
[این لینک](https://www.geeksforgeeks.org/understanding-package-managers-and-systemctl/)

## ویرایش فایل‌های متنی
در زمان استفاده از یک سیستم‌عامل ممکن است به ایجاد یا تغییر فایل‌های متنی نیاز پیدا کنیم. در این مواقع است که نقش ویرایشگرهای فایل‌های متنی یا
Text Editor
پررنگ تر می‌شود. در سیستم‌عامل لینوکس طیف وسیعی از ویرایشگرهای متن وجود دارد که بر حسب نیاز و سلیقه می‌توانید آن‌ها را انتخاب و از آن‌ها استفاده کنید. از معروف‌ترین ویرایشگر‌های متن موجود برای سیستم‌عامل‌های مبتنی بر لینوکس می‌توان به
Vim
و
Nano
اشاره کرد که به علت پیچیدگی نسبی ویرایشگر
Vim
به توضیح ویرایشگر
Nano
بسنده می‌شود.  
ویرایشگر
nano،
یک ویرایشگر متن رایگان، متن‌باز و مبتنی بر خط فرمان
(Command Line)
است که در ایجاد و ویرایش فایل‌های متنی به ما کمک می‌کند.  
برای آشنایی با نصب، نحوه کار با این ابزار و کلیدهای میانبر آن می‌توانید از 
[این لینک](https://www.hostinger.com/tutorials/how-to-install-and-use-nano-text-editor)
استفاده کنید.

## اسکریپت نویسی
شما با دستورات خط فرمان آشنا شدید و کاربرد‌ها و قابلیت‌های آن‌ها را شناختید. گاهی لازم است تا یک فعالیت تکراری که شامل تعداد زیادی دستور خط فرمان است را برای ورودی‌های مختلف و بر روی ماشین‌های مختلف اجرا کنیم. در این مواقع از قابلیتی به نام اسکریپت نویسی استفاده می‌کنیم. اسکریپت مجموعه‌ای از دستورات خط فرمان است که در یک فایل نوشته شده‌اند و قابلیت اجرا شدن دارند.  
پس از نوشته اسکریپت موردنظر طبیعتا نیاز داریم که آن را اجرا کنیم. برای اجرای یک اسکریپت باید از یکی از پوسته‌های نصب شده در سیستم استفاده کنیم که اولین خط موجود در اسکریپت نیز تعیین کننده پوسته انتخاب شده توسط ماست.

### متغیرها
تعریف و مقداردهی متغیرها همانند تعریف متغیرها در پوسته است.

### آرگومان‌ها
در هر اسکریپت می‌توان از آرگومان‌هایی که هنگام اجرای اسکریپت به آن داده می‌شود استفاده کرد. نکته قابل توجه آن است که متغیر 0 به صورت پیش‌فرض برابر با نام اسکریپت اجرا شده تعریف شده است.

![Shell Arguments Table Picture](./images/01-linux-shell-arguments-table-picture.png "Shell Arguments Table Picture")

### عبارات شرطی
همانند زبان‌های برنامه‌نویسی در اسکریپت‌نویسی نیز می‌توان از عبارات شرطی استفاده کرد و بنابر شرایط مختلفی که ممکن است در هنگام اجرای یک اسکریپت به وجود بیاید؛ تصمیمات مختلفی گرفت.

![Shell Conditional Expressions Picture](./images/01-linux-shell-conditional-expressions-picture.png "Shell Conditional Expressions Picture")

### حلقه
علاوه بر عبارات شرطی، حلقه‌ها نیز در اسکریپت‌نویسی قابل استفاده هستند و می‌توانیم برای انجام کارهایی که نیاز به تکرار دارند از آن‌ها استفاده کنیم.

![Shell Loop Expression Picture](./images/01-linux-shell-loop-expressions-picture.png "Shell Loop Expression Picture")